秽迹金刚咒
http://photo.blog.sina.com.cn/showpic.html#blogid=4a6b74cd0100c73u&url=http://s13.sinaimg.cn/orignal/4a6b74cdt6561f8952ccc
密迹金刚神咒注
吴兴发僧际莲氏闵苕旉氏注释
　　谨按释藏，载此神咒，盛行于李唐之际，其经有二卷。述载文佛释迦牟尼世尊当涅磐后，螺髻梵王不来吊言，乃复肆令部下，摄彼佛国优婆夷比邱尼邪淫无度，灭坏佛教。佛国震恐，阿难等十大弟子，遣诸罗汉无量力士亿亿咒师前往责诘，无一生还，咸被梵王布秽触净故。佛国等众向佛悲号，世尊感之，化一力士，三头六臂现告四众忧婆塞、优婆夷比邱，比邱尼及诸尊者阿难，迦叶等曰：“我能降伏。”腾身虚空，金光弥布，日月光隐，移时旋返。梵王悔悟，亲送前往诸罗汉、众力士、咒师及诸优婆夷、比邱尼等。赍彼宝香，无上珍宝，带彼眷属，俯伏佛前，哀求赦罪，密迹力士乃为摩顶受戒，令彼回国。复为佛众说此经咒，流为密部第—妙法，名曰：“密迹金刚神咒。人能持诵，力士誓愿赴护，悉如彼愿。以其出自佛心，故曰：以能被秽，故又曰：秽迹神咒云。
　　唵佛咶啒
　　唵作雍字，音出之，叹美之词也。佛，音鼻。咶，音豁。啒，音啯，音鲁。此句犹言佛说过也。佛曾向佛众说过也。
　　摩诃钵啰
　　此句是指前往责诰之诸罗汉也。摩诃，梵语，华言大也。钵，音卜。啰，音拉。言性明如钵然也。钵似碗而口微小，金所铸者，其光燦然，以喻明性之体也。言诸罗汉，皆有大慧性，光如钵然者。啰，助词，犹言然也，如也之义。
　　很那哎
　　此句是指无量力士也。很狠音同，义亦通。那，音奴。哎，音许。犹言前往这无量力士，皆极有法力者，我所深许之。盖很即狠，勇义也。那者，那也。哎，即许字义。
　　吻汁吻
　　吻，音汝，乃口吻之吻，咒义也。汁者，精之义也。重言吻者，言口口不绝声也，是指亿亿咒师也。
　　醯摩尼
　　醯者，有革故鼎新之慈念。摩，责善之谓。言所以前往之意，原不过令彼梵王有迁改之心，故慈而相摩责也。尼，太阳也。言愿破暗开明如太阳也。此诸罗汉力士诸咒师之慈念如此也。
　　微咭微
　　微，音尾，读作委音者。咭，音接，犹言尾接尾也。此言前往之人之众，有尾接尾不断而往也。
　　摩那栖
　　摩，作莫字义读。那，作奈字音义读。栖者，止也，其也，犹言莫奈其止栖也。尔时，螺髻梵王遍布恶秽以触佛教，故有法力神通莫能自安，焉能令彼悔悟，故曰摩那栖。
　　唵
　　唵，音安，悲叹声。盖叹梵王之无道，而悲佛众之被蔑污也。
　　斫急那
　　斫，着音义通。那，音拿，犹言着急之至也。言诸佛众死者死，污者污，思彼梵王一无悔悟，则祸临佛土，几无底止矣，故曰斫急那。斫字本义，以斤以石相伐之谓也。急，紧急也。那者，无如何之义。是世尊感十大弟子等号哭时之言也。
　　乌深暮啒津
　　乌，乌乌，其色黑。深，深入其境也。暮者，无日之谓。言彼法王，若是污蔑，是无日之世界也。此句乃世尊自说往彼降伏之意。犹言如彼乌乌飞去，深入此无日之天，而行我啒律咶啒津之正大光明辟秽神咒也。此句啒津，与首句啒津两字义异，首句啒津，言说过落也。此句啒津，言咒声也。一解乌作我字义会，深作升字义会，暮作望字义会，啒津亦作持咒之声解。盖以乌我深升暮望音通，则犹言我感佛众之悲呜，故升腾霄汉间，望彼梵王都会处，念动此神咒，啒津然一声，则死者活，污者净之效。下文故接曰：“吽吽吽”，犹言好好好也。
　　吽吽吽
　　吽，音吼，旧作心光解，不如从好字义会之。盖吽好西方音通。故吽吽吽者，犹言好好好也。言将佛咒一念，则恶秽释化净物，而向所被触死者，释使复生，神通咸复如昔，不觉见而自庆。曰好好好，盖自庆之词。若从旧解亦妙。盖此句承上言，我佛往彼，大念神咒叠放心光，照彼无日之世，则诸秽咸净，而向之被触而死者，咸得复生，如下文所言者，二解可并存之。
　　泮泮泮
　　此句承上，言我佛将咒一持，将心一照，凡彼境之恶秽，一一咸净，我之佛众，被诸秽触而致失法失生者，—一咸苏如昔焉。咒之神力如此，心光之妙用如此义也。泮者，释也，涣也，生也，言涣化夫恶秽而生释我触萎者也。三言之者，有次第化涣生释之义也。
　　泮泮娑诃
　　此句承上，言得涣化释生其速也。娑河者，甚速之义。
