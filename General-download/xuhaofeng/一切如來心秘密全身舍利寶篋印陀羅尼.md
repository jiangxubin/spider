一切如來心秘密全身舍利寶篋印陀羅尼
http://www.tudou.com/programs/view/nkMzau4qxro/
 
昔世尊告波斯匿王以修最上福者，无过造塔。又尝对阿难广说譬喻。谓从有人尽形供养此娑婆世界微尘等数罗汉辟支佛，所得功德，较之如来灭后，造小塔如阿摩罗子大，供养舍利如芥子许者，千万亿分不及其一。夫造一小塔，仅供如芥子许之一舍利，其功德尚若此矣。若书写宝箧印陀罗尼纳入塔中，则其功德之无量无边，更不可记极。何以故，以此为如来神力之所加持。一切如来无量俱胝陀罗尼密印法要，皆在其中也。惟其如是，故无论或泥或瓦，造塔高四指许，但藏入此咒，则其塔即为七宝所成。过去诸佛全身舍利，乃至八万四千法蕴，皆在其中。匪但瞻礼供养，获福无穷。即凡触影闻声者，亦有往生极乐之效。若非仗秘密乘中不可思议之殊胜威力，何克有是哉。惟是密法中用以书写观想者，皆限于梵文。盖以梵字为本有自然真实常住之字，三世诸佛，皆用此字说法，不同其他凡语。即此陀罗尼文字，一一皆佛菩萨种子也。自唐季密法失传陀罗尼梵本存者无几。杭州雷锋塔中，虽藏有此经，亦仅载汉文而已。宅安自受此法要，恒常诵习。甲戌之春，如法书写此陀罗尼，建塔于万县南郊。落成日瑞应昭然。庆幸之余，因更思弘扬造塔法于宇内，私冀南阎浮中，或可及吾身得观八万四千塔之涌现。而时限力绌，忽忽未逮也。王了因张礼文居士闻而随喜，乃汲汲以募印宝箧印陀罗尼经自任。予惟密经中之陀罗尼，例须由阿阇黎传受后，乃可诵习。故仅流通经文，在读者获益较寡。若此宝箧印陀罗尼，即是诸佛全身舍利。故但有此梵文流播，学者能瞻礼（马），书写（马），造塔供养（马），纵未遽能持诵，而所作利乐有情之事业，已超越寻常是密经之应流通者。宜莫逾此。吾又尝以日本此经通行本，与吾国大藏中此经相较，日本者字句较多，所述功能尤完备。查日本此经，系唐时弘法慈觉智证三大师所赍去。彼邦既未中经变乱，而弘法大师系直承惠果阿阇黎之传，故此本之真确无疑。爰嘱王君就此本详加校订以付剞劂。并据梵学家慈云尊者写本，敬书此陀罗尼梵文，兼注音以付之。印刷将竣，为略识其缘起如此，世之欲灭罪修福饶益有情者，得此或更多一助缘也夫。
 
  
