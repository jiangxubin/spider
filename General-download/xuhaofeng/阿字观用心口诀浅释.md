阿字观用心口诀浅释
http://photo.blog.sina.com.cn/showpic.html#blogid=4a6b74cd010091h7&url=http://s7.sinaimg.cn/orignal/4a6b74cd44b9b5ae00256
 
   阿字观用心口诀浅释》为王弘愿阿闍黎著述，发表于民国期间的《密教讲习录》期刊上。      《密教讲习录》是唐密返哺中华的重要标志，共发行五十多期，可惜现在此套丛书已大部分遗 失，只是在部分图书馆存有一两册孤本。 　　前年我趁闲暇无事，去本市图书馆借阅《密教讲习录》一册，见此妙文心生欢喜，于是化了几天时间抄录了一份，回家将全文输入电脑加以整理。因为此文涉及密教事相实修的内容， 所以考虑再三是否适合在网上发布。
   念及当年王法师印刷发行《密教讲习录》，其目的应在于将密法广为流通，所以将之在网上发布应该不违其初衷。  　　阿字观法虽然看上去很简单，但却是诸法成就之根本。切莫以其简单而轻视之。今人喜欢外表包装的豪华的“密法”，似乎仪轨、观想越复杂的法成就越高。  
    其实不知大道至简。一切的法都是从阿字观而出，每部诸尊法只是从阿字法性中提取一部加以显彰，证此阿字即证胎藏界秘旨。密教三部重要经典之《大日经》，就是详述“阿字本不生”之理。
 
阿字观用心口诀浅释         潮安王弘愿述     阿字，所观之法也。观，能观之心也。字为法身如来种子；为一切众生本觉；故密教两部大经，皆诠此一字。不空三藏遗告弟子曰：本尊大印，了法不生。成就大觉，如指诸掌。了法不生，即阿字观也。心观阿字，能所双忘，观相顿绝；始本合一，冥本不生。故曰字观也。吾师天纵大僧正密教纲要曰：密教之观行，广有漫供灌顶四种五种之大法等。略有别行十八道七支五支等。其数甚多；然皆字观之广略而已。一切印明，无有出於字外者也。三劫十地因位之行人，以此观而圆满因行。果位之如来，以此观而满足化人之事业。故阿字观为密教之总持。用心者总证此字本不生观之用心也。口诀者，亲受之师口之妙法门也。   桧尾记     此口诀为实惠和尚所记；言桧尾者，实惠和尚初居桧尾时之所记；故曰桧尾记也。和尚，日本讃岐多度郡人，俗姓佐伯氏，幼慧，勤学。闻一知十，出语常惊大儒。负笈南都，入大安寺；师事泰基法师，学唯识，尽其奥；称硕学。弘法大师自唐归朝，和尚从闻三密之教，即身成佛之深理，悟解精邃，唯大师亦重其为金刚大器也。年二十五岁，受金胎两部灌顶；传密法极意，及一切仪轨印契口诀；授传法阿遮梨位。为日本第二之阿遮梨。既又授唯授一人之秘法。大师入定，附嘱东寺。御遗告云：我灭度，诸弟子依实惠受教；吾道兴，专於此大德。以真言为本宗，以显教为末教。（中略）一大藏事，一向付此大德。和尚补东寺长者，修法如响，为朝廷礼重。又建观心寺于河内国锦部郡桧尾山。此寺为役小角创立；大师尝于此入定也。师尝任少僧都，世称桧尾僧都。        先欲观此字者，天井四方，强不迫处。 此示禅观之室也。大日经疏云：阿练若处，或独一无侣，或二三人；于寺外造小房等。今言天井四方强不迫处者，即此等小房之位置选择法也。阿练若，梵语，此翻闲静处。        不暗不明坐。暗，妄念起。明，心散乱。夜，灯风，桃火向後。 夜灯风者，夜应点灯，而避风吹动也。挑火向後，不宜太明欤。       座敷蒲团。结跏趺坐，或半跏坐。    敷原在团下。此书虽用汉文，而多带日本语法；动词多在句末；略移位次，以便学者。後多仿此。无畏三藏禅要云：端身正住，半跏，以右押左；不须结全跏，全跏则多痛。若心缘痛境，即难得定。若先来全跏坐得者，最为妙也。吾师天纵大僧正曰：结跏趺坐者，佛坐。半跏趺坐者，菩萨坐。浅略释：佛住大寂定，故跏趺坐。菩萨给事佛，以立易故；半跏趺坐。其实则安住真如实相，不转不变者，结跏趺坐也。本体不变，而随缘发现者，半跏趺坐也。     法界定印结。    权田大僧正曰：法界定印者，佛部定印也。自然仰合二手，垂于丹田。其印义：法界万有之体性为六大。亦曰五大；五大六大，开合不同，其实无别也。左之五指，表众生界五大。右五指，表佛界五大。左下右上者，佛界在上，众生界在上也。两手重累四指，而二空相附属者，表佛界六大。众生界六大，融涉不二义也。六大无碍常瑜伽之义，此印显之。定印，故自然置诸脐下丹田。         眼不开不闭。开，散动。闭，沉眠。唯细见不瞬。而两方瞳，可守鼻柱。  沉眠原作眠沉。无畏三藏禅要云：莫缘外境，安生讫，然可直头平望。彼所谓望者，即守鼻柱也。鼻柱，即鼻端也，金刚顶瑜伽中略出念诵经云：住意于鼻端微细金刚柱，即指此也。赖瑜阿闍梨曰：初心行者，难直观内心；故当鼻端之程，假观圆明也。        舌附齶，息自静也。腰不反不伏。直坐；助脉道也。血脉道差，病起；又心狂乱。      附原作付，盖日本此字通用也。齶与（齿咢）同；龈也。无畏三藏禅要云：调气者，先想入息，从自身中一一支节筋脉，亦皆流注，然後从口徐徐而出，又想之气，色白如雪，润泽如乳，仍须其所至远近，复还徐徐从鼻而入，还令遍身中，乃至筋脉，悉令周遍；各令至三。作此调息，令身无患冷热风等，悉皆安适，然後学定。无尽庄严藏次第云：若心散动，住数息观；是有三义。注云：一者止粗息。二者寂散心。三者调身体。……端身正念，住大观；从之至於证菩提心，为凝心定。宗祖兴教大师沙汰云：数息观，依秘义， 字观也。息，其体水性也。下从脐轮出。对五轮时，脐轮对水轮也。入观，身，息，心，三能定也。本师云：若依大日经宗，可观字门。大日经疏云：行者当坐时，少屈其头。低咽，当不令太曲，又不太直。惠照禅策云：师云：令脊骨相当；不太直，不太曲，亦不脇耸。以令血脉道无差为吉也。     如此用心。     此句结上生下：言欲入观时，调息坐法，当如此用心。下文乃言入阿字观之前方便也。     先金刚合掌，唱五大愿。     原唱在末。两掌相合，十指初分相交，为金刚合掌。其义者，以左手行者之五大，入右手本尊之五大，以右手本尊之五大，加左手行者之五大。即生佛不二；迷悟一际；入我我入义也。五大愿可如禅要唱之。无畏禅要云：弟子某甲，始从今身，乃至当坐菩提道场；誓愿发无上菩提心：众生无边誓愿度。福智无边誓愿集。法门无边誓愿学。如来无边誓愿仕。无上佛道誓愿成。今所发心，复当远离我法二执，显明本觉真如。平等正智现前；得善巧智；具足圆满普贤之心。唯愿十方一切诸佛菩萨，证知我等，至心忏悔。惠照禅策云：我法二相者，不知念念自心，即莲月两部圆坛；妄思凡夫迷情心品。不觉平生言声，全三部五部真言；迷为恶趣沉沦口业。此即为我相。虽修阿字，而能所观相未亡；未得不生金刚智。此法相也。亡绝是二相。显明秘密本觉真如；即是智月理莲也。     复诵胎五字明百遍    原诵字在遍下。胎者，胎藏也。即大毗卢遮那成佛神变加持经之曼荼罗也。五字明者，满足一切智智之五字明也。其文曰： 。源出大日经。大日经曰：尔时思毗卢遮那如来，又复住於降伏四魔，金刚戏三昧；说降伏四魔，解脱六趣，满足一切智智金刚字句。南麽三曼多勃陀喃。阿味罗吽欠。疏云：阿是行，所谓本不生行也。旁二点是净除义；以此业能降伏四魔，除一切苦也。味是缚义，加上画是无缚三味，即不思义解脱也。罗是净六根义。由六根净故无尘也。吽有三义，即如来之解脱也。修行除障故而三解脱，而住大空。欠者，大空也。大日经又云：时佛入於一切如来一体速疾力三昧。於是世尊复告执金刚菩萨言；我觉本不生。出於语言道。诸过得解脱。
    远离於因缘。知空等虚空。是此明之大义也。弘法大师即身成佛义云：阿字诸法本不生者，即是地大。嚩字离言说，谓之水大。清净无垢尘者，是则罗字火大也。因业不可得者，诃字门风大也。欠字字相，即空大也。我觉者，识大。因位名识，果位谓智；智即觉故。此经号识为觉者，从强得名；因果之别，本末之异而已。此经偈约五佛三摩地作如是说。又金刚顶经云：诸法本不生。自性离言说。清净无垢染。因业等虚空。此亦同大日经。百遍者，诵此真言一百零八遍也。     其後观：先观能诠字。次观所诠理。 第二观字原在字下。思字原在理下。此说观法之大意。前文所云法界定印等，於此结之。     能诠字者，自身胸中有月轮，如秋夜月晴。其中有阿字。 大日经义释云：凡夫胸中有干栗驮心。有一肉团，体有八分，状如莲华。金刚顶宗，观此肉团为月；上观八叶莲华。干栗驮梵语，翻曰非情心。芬荼利，莲也。秋夜月晴者，秋夜晴朗无翳，则月明朗也。     字，月轮种子。月轮，字光。月轮与阿字全一也。胸中观之，自身成阿字；阿字即自心也。  字，身心本体；故为月轮种子。月轮，字之光；故月轮与字全一也。莲华部心轨曰：藏性本无染，清净无瑕秽。由是福智故，自心如满月。诸佛皆告言：汝心本如是。为客尘所翳，菩提心为净。汝观净月轮，得证菩提心。大日经曰：修行诸菩萨，字为自身，内外悉同等。故胸中观之，自身为字；字即自心也。自身成字，则自身成毗卢遮那佛。阿字即自心，则自心为一切佛心也。     如是心境不二，而缘虑亡绝。 心者，能观行者之心也。境者，所观之月阿也。能观之心外，更无所观之法。故入此门者，速亡能所；於念念之心，证不生之心莲心月。心莲开敷，心月圆净，见两部之曼荼罗界会诸尊圣众也。大日经疏曰：一切心者，即阿字也。又曰：以不生故，则无能所之异。缘虑亡绝之深旨。     月轮自性清净故，能除贪欲垢。月轮清凉故，去嗔恚热。月轮光明故，照愚痴闇。如此，三毒自然清净，离散，湛然；自苦事无之。  菩提心论曰：一切有情，悉含普贤之心。我见自心，形如月轮。此引金刚顶经证心之为月轮也。又曰：一切有情，於心质中，有一份净性，众行皆备，其体极微妙，乃至轮回六趣，亦不变易；如月十六分之一。无畏三藏禅要云：即此自性清净心，以三义故，犹如於月：一者自性清净义，离贪欲垢故。二者：清凉义，嗔热恼故。三者光明义，离愚痴闇故。又月是四大所成，究竟坏去；是以月，世人共见，取以为喻，令其悟入。行者久久作此观，观习成就，不须延促，唯见明朗，更无一物。亦不见身之与心；乃法不可得，犹如虚空；亦莫作空解。
 
 以无念等故，说如虚空；非谓空想。久久能熟，行住坐卧，作意与不作意，任运相应，无所罣碍；一切妄想，贪嗔痴等一切烦恼，不假断除，自然不起；性常清净。离散者，清净之用也。湛然者，清净之体也。三毒既清净离散，则业因感果之相，亦不可得也。
