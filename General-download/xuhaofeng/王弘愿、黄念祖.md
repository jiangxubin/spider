王弘愿、黄念祖
http://photo.blog.sina.com.cn/showpic.html#blogid=4a6b74cd0100m3su&url=http://s13.sinaimg.cn/orignal/4a6b74cdt752d2707809c
http://photo.blog.sina.com.cn/showpic.html#blogid=4a6b74cd0100m3su&url=http://s9.sinaimg.cn/orignal/4a6b74cdt93c3ad763b08
灌頂之研究
弘願謹案，灌頂受法，原為密宗第一大事，然中國密教久絕。雖有本經儀軌，等於虛懸，深可惜也。向為此事，嘗著論一篇，茲特附錄於此，以供參考；又恭考錄：大輪金剛陀羅尼，以資有至入密修真言行者持誦焉。
又佛教之貫徹精粗上下真理有二：曰因果、曰輪迴。
因果之說，稍能研理之人，皆能忍可。獨輪迴人多不信，此無足怪也。事非耳目所常見聞，又無妙慧以自印證，徒以妄心求之，宜其不能得也。向者讀易，得吾孔子輪迴之說，深歎聖人設教，門軌不能盡同，而會理徵事，東西一揆也。而惜乎後儒之不能發明也。是以解證附之此編。
密宗灌頂之研究
密宗為吾佛自覺聖智，直以授與在纏凡夫。故修習之者，效神功速，有不可思議者。然此教絕重儀軌，有志修習者，當入大曼荼羅，得金剛阿闍黎灌頂，方准入壇行道，否則謂之盜法；其所招惡果亦不可思議。故吾國自唐宋而後，此宗即絕，絕無敢研究者。余既歸心大覺，尤喜讀密宗經書，謹以管窺所及，書出以資高明。
夫密宗壇儀繁重，苟非親授之阿闍黎，則其結構曲折纖微，有難於著手者。此其不可不稟之阿闍黎者一也！
真言梵音，非漢字所能吻合，苟非親口傳授，不易得其正，此其不可不稟之阿闍黎者二也！
人之本覺，雖與吾佛無二無別、無欠無虧，而既已起惑造業，形拘業繫，則三障輕重、根性遠近，因人不同。障輕業薄者，其開解速，其造詣高；障重業深者，其加持難、其發悟緩。苟非見諦之阿闍黎，故不能知其夙根，亦不易消其業障，此其不可不稟之阿闍黎者三也！
密宗根本在於發菩提心，苟忘棄菩提心，則三昧耶即破。不但失效，且以獲愆。而為開發警戒者，又在在需夫阿闍黎也。此其不可不稟之阿闍黎者四也！
此宗易得神通，苟不發菩提心，則且以之造業；又外道竟有盜法以自神者，非見諦阿闍黎，故不易辨別。又未入曼荼羅，未經阿闍黎灌頂，則業障未除，除加持尚遠，有終身不易得效者。如是則易生謗法之愆。夫謗方等大法，五無間之業也，況秘密神宗乎？如是則反於其人有損，故金剛薩埵深誡之。蓋恐末法眾生之反以信佛誤犯大尤也。此其不可不稟之阿闍黎者五也！
由是而言，有志密宗者，不可不求金剛阿闍黎之灌頂也！
雖然，此其在密宗盛行之國可耳，若吾國則此宗久絕，而必滯泥於此言，遂恐怖不敢問津，則未免坐失大利！
且普渡眾生，故吾佛大誓，而必慳此大法，禁人毋學，豈亦安住三世一切身語心金剛大慈悲者之本旨乎？
吾今准之於理、考之於經，而言夫密教之可以自求金剛薩埵灌頂，以供夫有志者之參考焉。
謹按《佛說一切如來真實攝大乘現證三昧大教王經》（施護譯），卷第五金剛界大曼拏羅廣大儀軌第一之五云：「具德金剛手，告一切如來言：『諸有入此大曼拏羅者，不應選擇是器非器。何以故？世尊謂：有情造大罪業，或與此大曼拏羅見已入已，及當得離一切惡趣。世尊！或有有情受諸飲食五欲娛樂、世間義利，堅著不捨，即以此世間之法而為先行，但能於此曼拏羅中隨欲所作，亦得一切意願圓滿。世尊！或有有情，愛樂戲笑歌舞飲食快樂等事；又復於此一切如來大乘現證三昧法性不了知故，入餘天族壇中，為求一切意願圓滿，取著彼中愛樂快樂戲笑等事，乃於一切如來曼拏羅中受學法等，妄生怖畏而不能入，於彼惡趣壇路門中，生住著心。如是等類，若能於此金剛界大曼拏羅相應而入，為求一切適悅快樂勝愛樂事最上悉地者，亦得成就，即能轉彼入諸惡趣現前道等。世尊或有有情，修正法者，愛樂一切如來戒定慧法最上方便悉地果等。為求無上佛菩提故，修習一切禪定解脫地位等法，遍歷無量無邊苦者。如是等類，入此金剛界大曼拏羅中，如來之果即能速證，不為難得。況餘一切成就法等！』」
細讀此段經文，則入曼拏羅者，故不揀於是器非器也，斯真盡理之談也。雖然此之所言，乃就金剛阿闍黎引入曼拏羅者。
又戒為入大曼拏羅不得輒結大印，亦莫詳切於此經。蓋屢見不一見也！茲引其一節釋之：
本分（即上節所引）後云：「授彼心已，然後教示本尊四種印智。復說此誓誡言：『諸餘未知，此一印者，汝當慎勿為其指示。何以故？是彼有情，以不見大曼拏羅故，輒結是印者，不得成就！彼即生疑返招殃咎，速趣命終墮於無間大地獄中！」
此誡可謂深切著明矣！然即其言以推究其旨，則其所以墮無間地獄者，以期於法生疑也。非以其結印也！使其結印而不生疑，必不招此惡果也。今使明法身常住之理，而又知吾之未成就者，由於業障之未除，妄心之未淨，而自深慚愧，日加奮勉；且又知一念之誠，即不現證，後報終無唐捐，而日進不已。則雖終身不得成就，必無疑法之念，既無疑法之念，其不以結印而反招惡果也必矣！不但不招惡果而已，久以三密薰其藏識，其究竟終必出離。此普賢菩薩所以有食少金剛之喻也。（見華嚴經）
且凡事當深觀其通，三昧耶誡曰：「汝今不應違越於此誓心三昧，無令於汝反招殃咎，勿使此身命終之後，墮大地獄（亦見本經）」此非入大曼拏羅受阿闍黎灌頂者乎？而其誡若此矣！蓋使以佛法而為不善，則無論不成就也。彼提婆達多，非得神通之人者乎？而何以今猶在地獄也？故不能因噎而廢食也。
雖然，由無解於盜法之誡也。則世尊固早為設方便也矣！誦大輪金剛陀羅尼三七遍，入一切壇，結印加持不為盜法。世尊故明知後世密教之有中絕之時，而乃位設此方便也！偉乎慈父！其所以為無末法眾生者，故語長心重若此也耶！
雖然，由無解於不得成就之言也。吾固云之矣！學佛不僅在於一世，故雖終身了無少效，而猶可自信功不唐捐。何以故？藏識種子中，固金剛充滿也。吾一念求佛，吾必有一日之成佛也！可無疑也！且本經所言成就，其境甚高，蓋其威德已幾於金剛薩埵矣！若世間成就，故未必其心不可能也。且佛法之能否成就，大抵關乎根基、在乎勤墮。彼阿娑頗那伽，尚可入禪發通，以至於出世；況三密加持之不可思議乘乎？使明此理而安心脩行，故無庸以此為疑也。
雖然，此其所說者理而已，於經尚無證也。吾今請徵之經。謹按《佛說最上根本大樂金剛不空三昧大教王經》〈卷第六一切相應儀軌分〉云：「設有未入曼拏羅及有諸障惱，但當依本尊相應行修成就法者，於剎那間，皆悉圓滿」
又〈卷四大樂金剛不空三昧大明印相分〉：「設復有人，未入曼拏羅者，結此大印，亦皆成就」同卷又云：「若復有行人，未入曼拏羅，設造諸罪業，至心求所作，最上不空法，一切皆成就。」〈卷六一切如來大三昧曼拏羅儀軌分〉云：「若或未曾入成就曼拏羅，若作此壇法，而實勝數倍。」  〈卷三金剛手菩薩最上秘密大曼拏羅儀軌分〉：「若復有人，未成就阿闍黎法者，得入此曼拏羅已，自然獲具金剛阿闍黎法。」
如上誠文，見不一見，尚何怖畏、尚何憂疑哉？蓋普遍法界，皆是大曼拏羅（語出大樂不空經），吾雖不欲入，將安所逃？瑜祇經所說之曼拏羅一切眾生心內之曼荼羅也。大日經之秘密曼荼羅，一切眾生秘密心地曼荼羅也（惠果大師說）。
夫又何有入與不入？且一切眾生，皆是摩訶毘盧遮那等流之身，本自真常，則尚復何餘事乎（語本金剛界經）？故吾願普告同仁無庸退怯也！
抑大樂不空經，固有自求灌頂之法矣！經曰：「依法獻五瑜伽瓶（中略）獻已，即置四隅唯以一瓶置本尊前，說此加持香水大樂金剛不空三昧明（明略）。以此大明加持所獻瑜伽瓶香水二十一遍。若阿闍黎以此瑜伽香水灌自頂者即得清淨一切苦。若用灑淨或飲用者，即得增長一切快樂。設復有人未成就阿闍黎法者，得入此曼拏羅已，自然獲具金剛阿闍黎法。」  如是則固有向本尊自受灌頂之法矣！夫又何必沾沾於肉體之阿闍黎也哉！
然則學密宗者，可無庸受灌頂乎？曰：吾之為此說者，以吾國之密宗已絕，求之日本，非盡人可能。故推本經旨，仰窺密意，普告有志學人，勿拘此些微之儀式，而坐失大利耳！
若境遇可以能，則故以求阿闍黎灌頂為正義；且灌頂之功大矣！比大威德阿闍黎，故能為弟子滅除無始罪障（見金剛智略出經）。又《佛說一切如來真實攝大乘現證三昧大教王經》卷五云：「然令弟子於大曼拏羅中次第觀視。弟子於曼拏羅中纔觀視時。即得一切如來威力加持。金剛薩埵安住自心。即見曼拏羅中。有其種種光明輪等諸神通事。入一切如來妙加持性。或見具德大持金剛者為現本身。或見如來等。從是已後。所有一切義利一切意願。隨欲所作皆得成就。乃至得成持金剛尊。及成一切如來。」蓋見大曼拏羅之功力若此矣！
但以缺緣，無奈之何？如其可能，自宜以求阿闍黎灌頂為正也。然必拘拘於此則不遇阿闍黎，必不敢持咒，必不敢讀密經，則有負吾佛普渡眾生之心；密教諸祖譯經傳道之意耳！
又案，近讀日本豐山大學長權田雷斧阿闍黎所著兩部曼荼羅通解，彼固以告未受灌頂之人也。苟拘於密教之說，則未授灌頂之弟子，不可以先見曼拏羅形象（見一行阿闍黎大日經疏本書，許可灌頂節亦言之甚明）而此公所解，則大曼拏羅諸尊圖像之說明書也，豈不違於密宗之律乎？
然其所以如此者，纖維末節，故不足以困通人也。吾故因讀此書而感而作此！
大輪金剛陀羅尼（弘願謹案，此咒譯文各本微有異同，茲准不空譯大悲心咒儀）
曩莫悉底哩野(四合)地尾(二合)迦喃(一)薩[口*縛]怛他[言*我]哆喃(二)闇(三)尾囉[口*爾]尾囉[口*爾](四)摩訶作羯囉(二合)[口*縛]日哩(二合五)娑哆娑哆(六)娑囉帝娑囉帝(七)怛囉(二合)以怛囉(二合)以(八)尾馱摩[寧*頁](九)三畔惹[寧*頁](十)怛囉(二合)摩底悉馱(十一)儗哩(二合)怛[口*覽](二合十二)娑[口*縛](二合)賀(引十三)
誦此真言時作是觀念。盡虛空界遍法界生死六趣有情。速得入普集會大曼拏羅。等同聖者
佛說陀羅尼集經云：『誦此咒三七遍，即當入一切曼荼羅，所作皆成。誦咒有身印等種種印法。若作手印，誦諸咒法，易得成驗。若未曾入灌頂壇者，不得輒作一切手印。若人誦此咒，即同入壇，作印行用，不成盜法也。』咒三首經（唐地婆訶羅譯）
大悲心陀羅尼修行念誦略儀（唐北天竺三藏沙門大廣智不空奉　詔譯） 甘露軍荼利菩薩供養念誦成就儀軌（不空譯）皆曰：
入曼拏羅者受得三世無障礙三種律儀。由入曼拏羅身心備十微塵剎世界微塵數三摩耶無作禁戒。或因屈身俯仰發言吐氣起心動念。廢忘菩提之心退失善根。以此印契密言殊勝方便誦持作意。能除違犯愆咎。三摩耶如故倍加光顯。能淨身口意故。則成入一切曼拏羅。獲得灌頂三摩耶。應結印誦真言七遍。以二手內相叉。進力並伸直。當心誦密語。（弘願謹案：吾謂能淨身口意句下，為指未入曼荼羅受灌頂者而言也。又案：阿觸如來念誦法及瑜伽集要焰口施食儀，亦皆有此陀羅尼也）
又案：唐三藏法師寶思惟譯《佛說隨求即得大自在陀羅神咒經》云：「帶此咒者雖未入壇。即成入一切壇。與入壇者成同其行。不作惡夢重罪消滅。有起惡心來相向者。不能為害」
不空三藏譯《普遍光明清淨熾盛如意寶印心無能勝大明王大隨求陀羅尼經》世尊說陀伽曰：「男子及女人。清淨能受持。常懷慈悲心。拔濟諸有情。皆願獲安樂。令彼離疾病。國王并後宮。皆生恭敬心。吉祥常熾盛。福聚皆增長。一切真言法。皆悉得成就。成入一切壇。得成三昧耶。」
又不空譯《瑜伽集要焰口施食儀》小注云：「結三昧耶印，誦本真言，自成受戒。」
如《金剛頂經》說：「如誦此咒一遍，如入輪壇，證三摩提，一切善法皆悉滿足。三聚淨戒，俱時圓滿。身同普賢坐大月輪。一切諸佛憶昔本誓觀察護念。一切壇法，未經師受，誦咒七遍即許行作，不成盜法。」
如是可免盜法之愆者，不止大輪金剛陀羅尼矣！況灌頂受法，惟兩部為嚴，若顯密雜部，如釋迦如來所傳密咒，更未嘗以為沾沾矣！
法華般若，暨一切顯教之經，大抵皆說咒加持，而未嘗有灌頂師受之囑。即大悲、準提、陀羅尼集經等，純說密咒者亦然！故編中謂其師承傳受不明瞭此無異故。彼其誦持觀念，固不必有待師傳也
三密具不具
錄自--密教綱要
第二十二章 三密具不具
就於真言行者之大途而說，雖當以身口意三密具行而成佛，然根基萬差，或行二密、行一密而成佛者，亦不可謂無；以印契真言亦有斷惑證理之力用也。
若為非三密具脩不能成佛，則萬機普益之金剛乘，有漏一密二密之機之失矣。故興教大師之五輪九字密釋曰：凡即身證得大覺位處之行，別略有四種，所謂：
深智相應印明行、 事觀相應結誦行、 唯信作印誦明行、 隨於一密至功行。
第一行者，內證甚深智慧，皆悉相應具足，能修行印明行而即身成佛故。 第二行，雖無深智觀慧，殷勤手結印、口誦明，於字印行三種之中，隨修觀一事，即身成佛。 第三行，雖無如上三種智觀，為深信解應，結印誦明，自然頓成佛故。 第四行，設無餘二行及廣智，唯觀一義、解一法，至心修行，即身成佛故。 設且無一法智慧及餘二行，唯以信為門，觀一字形成佛、觀一印形三昧耶行成佛、觀一尊形象之一相而成佛。 及無餘行，唯誦一明一字成佛，並結印契，且無餘密行，唯相應必定成佛。
故總云：爾也，夫修一密、二密，何以能成佛？正成佛一剎那，依於不思議加持力，忽出生餘一密、二密等...，而三密具足而成佛也。  於佛之金剛心，以前之因行而言也。
 
附註：
末法眾生根器不高，三密齊修的人也很難得呀！諸佛大慈再垂方便，不必三密齊修，只要一個密相應就可以了。在相應的時候，雖是只修一密，可是三密同時相應。所以從一個密下手和三密齊修，相應的果實是一樣的。但從一個密開始就容易多了。那要從語密開始呢？現在大家要念咒哇，念咒得到往生的人很多。一個密相應就成佛，這就和我們的淨土宗完全一致了，所以我的老師夏蓮居老居士，他就說：淨土宗就是密教的顯說。顯密是不二的。
--佛教的大光明與大安樂(黃念祖金剛上師) (以一九八七年講于美國華府佛教會錄音為基礎)
＼日阿闍黎‧權田雷斧 著。王宏願譯
