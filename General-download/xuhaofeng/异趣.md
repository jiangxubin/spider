异趣
 
http://photo.blog.sina.com.cn/showpic.html#blogid=4a6b74cd0100m13g&url=http://s13.sinaimg.cn/orignal/4a6b74cdt93755c6329bc
   
 　观钟繇书法十二意
　　平谓横也。直谓纵也。均谓间也。密谓际也。锋谓格也。力谓体也。轻谓屈也。决谓牵掣也。补谓不足也。损谓有余也。巧谓布置也。称谓大小也。
http://baike.baidu.com/view/1448392.htm
　　草书状
　　疾若惊蛇之失道，,迟若渌水之徘徊。缓则雅行，急则鹊厉，抽如雉啄,点如兔掷。乍驻乍引，任意所为。或粗或细，随态运奇，云集水散，风回电驰。及其成也，粗而有筋，似蒲葡之蔓延，女萝之繁萦，泽蛟之相绞，山熊之对争。若举翅而不飞，欲走而还停，状云山之有玄玉，河汉之有列星。厥体难穷，其类多容，炯娜如削弱柳，耸拔如袅长松；婆娑而飞舞凤，宛转而起蟠龙。纵横如结，联绵如绳，流离似绣，磊落如陵，暐暐晔晔，弈弈翩翩，或卧而似倒，或立而似颠，斜而复正，断而还连。若白水之游群鱼，藂林之挂腾猿；状众兽之逸原陆，飞鸟之戏晴天；象乌云之罩恒岳，紫雾之出衡山。巉岩若岭，脉脉如泉，文不谢于波澜，义不愧于深渊。
　　答陶隐居论书
　　夫运笔邪则无芒角，执笔宽则书缓弱，点掣短则法臃肿，点掣长则法离澌，画促则字势横，画疏则字形慢；拘则乏势，放又少则；纯骨无媚，纯肉无力，少墨浮涩，多墨笨钝，比并皆然。任之所之，自然之理也。若抑扬得所趣舍无为；值笔连断，触势峰郁；扬波折节，中规合矩；分简下注，浓纤有方；肥瘦相和，骨力相称。婉婉暧暧，视之不足；棱棱凛凛，常有生气，适眼合心，便为甲科。
　　古今书人优劣评
　　钟繇书如云鹄游天，群鸿戏海，行间茂密，实亦难过。
　　王羲之书字势雄逸，如龙跳天门，虎卧凤阙，故历代宝之，永以为训。
　　蔡邕书骨气洞达，爽爽如有神力。
　　韦诞书如龙威虎振，剑拔弩张。
http://baike.baidu.com/view/410085.htm
　　羊欣书如婢作夫人，不堪位置，而举止羞涩，终不似真。
　　萧思话书如舞女低腰，仙人啸树。
　　李镇东书如芙蓉出水，文采镀金。
　　王献之书绝众超群，无人可拟，如河朔少年皆悉充悦，举体沓拖而不可耐。
http://baike.baidu.com/view/101406.htm
　　王僧虔书如王、谢家子弟，纵复不端正，奕奕皆有一种风流气骨。
　　程旷平书如鸿鹄高飞，弄翅颉颃。又如轻云忽散，乍见白日。
http://baike.baidu.com/view/217108.htm
　　吴施书如新亭伧父，一往见似扬州人，共语语便态出。
　　颜蒨书如贫家果实，无妨可爱，少乏珍羞。
　　阮研书如贵胄失品，不复排斥英贤。
http://baike.baidu.com/view/126321.htm
　　师宜官书如鹏翔未息，翩翩而自逝。
　　陶隐居书如吴兴小儿，形状虽未成长，而骨体甚峭快。
　　钟会书有十二意，意外奇妙。
　　萧特书虽有家风，而风流势薄，犹如羲、献，安得相似。
　　王彬之书放纵快利，笔道流便。
　　范怀约真书有力，而草、行无功，故知简牍非易。
http://baike.baidu.com/view/503692.htm
　　柳恽书纵横廓落，大意不凡，而德本未备。
　　庚肩吾书畏惧收敛，少得自充，观阮未精，去萧、蔡远矣。
　　孔琳之书如散花空中，流徽自得。
　　徐淮南书如南冈士大夫，徒尚风轨，殊不卑寒。
　　袁秘书如深山道士，见人便欲退缩。
　　张融书如辩士对扬，独语不困，行必会理。
http://baike.baidu.com/view/783855.htm
