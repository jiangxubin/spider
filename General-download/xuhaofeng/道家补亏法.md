道家补亏法
  以下道家补亏法，供参考   补亏者，因人娶妻生育，及酬应一切，无如年至四十后，其精气已耗大半，若不补足，则坐不到正午时，九还正功，无从入手也。其法：    可预构一净室，上下均置木板，以免湿气蒸入。室中务要明暗得宜(过明伤魂，过暗伤魄)。风日不侵(忍风耐日，最能伤太阳、少阳二经，令人头痛，外感皆由此二经而入)。窗开闭，须看天时(暴雨严寒、烈风迅雷则闭；天气晴和、月明风清则开)。置一坚木榻于室中(木用坚者，使身体转动不响也。响恐分神)。榻上先铺棕毯，上加软厚褥，务令两腿足骨下面(着榻处)坐久不痛为度。    乃于每日不论何时(如于饱食后，必于室中缓行一百步再坐)，一切世事漠不关心，腰带裤带，均须解放。内外衣服，要整楚抖松，宽畅适体，勿使里扯牵缠。坐定后，呼出粗浊之气一二口，即收散外之神明清气，摄入绛宫，令定(绛宫在心窝下。医书名膻中，乃在两乳胁人字骨下中心软处)，万缘澄寂，勿令念起。        复出片时，心气溶融和平。然后以意移入天目(在两目中心上二分，此间为聚火之所)，俟凝定片刻不散(杂念不起即不散)，复以意由泥丸倒转玉枕直注入夹脊(玉枕乃脑后骨也)。  　　泥丸在头正顶前七分，玉沈乃脑后骨也，夹脊在背脊骨上十二节之下，下十二节之上，其中间即夹脊。左右有两穴，左名膏，有名肓。范业师云：“婴儿于胎中，此处本通。后因胎足出产时，七窍顿开，气脉神明，不复由此升降，遂至血液垢腻，积渐淤寒。孰知此间正是我韧来时旧路。”  　　既至夹脊，即自息心静气，养我浩然，不事他顾，专一于此，勿令念起他散。如此每日行持一二时，或能多坐更佳，众多愈善。气壮者五六日，气衰者至迟十五日，即觉夹脊中热如火炽，且加肫痛。直待有此景象，便以意将此夹脊炽热之火，送串入于两腰，即觉两腰辘辘跳动。察其跳动不已时，随即以意送入阴跷。  　　阴跷在谷道前，肾囊后，空地正中央处，入肉一寸二分，即是肉茎尽根处。医书名海地穴，《道藏》名三叉路水口。此谓建筑玄关基础之地。但查医书《内经》，张紫阳之言可据。  　　既至阴跷，又觉其中掣掣跳动，虽跳动我只不理他。又觉浑身通泰，心如迷醉，遗体脉络皆觉活动，暖溶溶如坐春风之中，我亦只不理他。即张紫阳所谓“阴跷一动，百脉皆动”，故有此景象也。  只自专心致志，安居其中。若久客初归家之主人翁，深深休息于阴跷穴海底之内。如此片刻，自然而然，凝定跳止，便自细细内观默察，觉我之气根，实从阴跷底起，上升至脐轮，即自止而不上。复由脐轮下降至阴跷底。  自是升升降降，不出此三寸一分半之间。任其行流上下之，静守天然化合之机，万不可稍有意想，自误匪浅。  心神也，属火。阴跷居肾底，水脏之极深处也。火入水，火须为水灭。而火中炽燃之性，存于水中，非化气而何？惟此气中，有神在内，故非常人之气可比。此各仙经中，每言必得先天气者以此。非坚定心性，不能得也。  　　气自化精(气中有真液，故能化精)精气神三者，浑而为一，更不知何者为精？何者为气？何者为神？斯得之矣。设或于初行时念易动，神易越，不肯安居阴跷中，则亦不妨。以息若若之，使其有所依傍，而不外散，是亦勉强一法。若是既久，自得坐忘(以息若若之者，乃若此三寸一分半中之内听吸，非口鼻中呼吸也)    如是初行，每坐若得二三百息，继惭日加至五六百息。约抵旬日，两腰之中及小腹渐渐觉热，体素畏寒及手足素冷者，亦即觉热。阳茎必时翘举，慎勿近妇女，是为大要。此为初得先天气，不可即采。待其举过自软后，制至欲心不动，此阳乃化为精。如是每日行持，每日阳举，只自不采。让过月余，乃以日积我精也。所以积精者，即以为藏阳之地也。故此补亏一法，又名添油功夫也。  　　添油者，如灯油将尽，而火亦将熄，添油乃使之不熄也。养精为人身中至宝。真水属阴，火必待水藏，阳必待阴藏，而后能长久。此造化生就自然之理。如不积精，而阳至即采，聚入泥丸，则阳日增强，而阴仍如旧，必致阴少阳多。阴不包阳，阳必外越。且阴被阳劫，上升泥丸，古有鼻垂玉柱而坐化者，即此之弊。所以让过月余，正为日后藏火地步耳。  　　是采活子时必待精足而后采。然何以自知其精足也？盖阳初时，甚思淫欲；精足则阳至比前倍旺，而反无淫念。此君火被水所制，相火不能猖越使然。以为据准而作采期，万无一失。  　　神仙每家于阴跷一穴，秘密若宝。 
